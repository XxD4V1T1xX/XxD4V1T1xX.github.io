---
layout: post
title: "შსს: ტურისტ კაცებს შეუსაბამოდ დიდ თანხებს ახდევინებდნენ"
subtitle: "თაღლითობის ბრალდებით რესტორნის მენეჯერი და თანამშრომლები დააკავეს"
date: 2024-01-29 12:00:00 -0400
background: "/img/posts/Shss.jpg"
---

<p>
  მოკლედ: შინაგან საქმეთა სამინისტროს ინფორმაციით, თაღლითობის ბრალდებით 4 პირი
  დააკავეს — რესტორნის მენეჯერი და მისი თანამშრომლები. უწყების მიხედვით, ისინი
  საქართველოში ტურისტულად მყოფ უცხოელ მამაკაცებს შეუსაბამოდ დიდ თანხებს
  ახდევინებდნენ.
</p>

<p>
  დეტალები: შსს-ს მიხედვით, თბილისში, ერთ-ერთი რესტორნის მენეჯერს,
  თანამშრომელთან ერთად, შემუშავებული ჰქონდა თაღლითური სქემა, რომლის მიხედვით:
</p>

<blockquote class="blockquote">
  "პრომო გოგონების" მეშვეობით, ერთ-ერთი აპლიკაციით უკავშირდებოდნენ საქართველოში
  ტურისტულად მყოფ უცხოელ მამაკაცებს, რომლებსაც წინასწარ შემუშავებული თაღლითური
  სქემით თავს რესტორანში აპატიჟებინებდნენ.
</blockquote>

<blockquote class="blockquote">
  ამის შემდეგ, დანაშაულებრივი ჯგუფის წევრები მათ შეკვეთილი მომსახურების
  შეუსაბამოდ დიდ თანხებს ახდევინებდნენ.
</blockquote>

<blockquote class="blockquote">
  "იმ შემთხვევაში თუ კი დაზარალებულები ბრალდებულების მიერ დასახელებულ თანხას არ
  გადაიხდიდნენ, მათზე ახორციელებდნენ ფსიქოლოგიურ ზეწოლას და ამ გზით ეუფლებოდნენ
  ფულს", — აცხადებს უწყება.
</blockquote>

<p>
    ბოლო ხაზი: შსს-ს ცნობით, გამოძიება საქართველოს სისხლის სამართლის კოდექსის 180-ე მუხლის მე-2 და მე-4 ნაწილებით მიმდინარეობს. დანაშაული 7-დან 10 წლამდე ვადით თავისუფლების აღკვეთას ითვალისწინებს
</p>
